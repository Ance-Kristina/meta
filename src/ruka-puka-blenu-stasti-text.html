<p>
Rūķa Pūķa blēņu stāsti
Nepieciešams: Katram spēlātājam vismas 1 lapa un viens rakstāmis.

SĀKUMS
1.  Reiz sen senos laikos dziļa meža pašā vidū dzīvoja rūķis vārdā Pūķis. Viņš bija jaunākais no trim brāļiem. 
        Abi vecākie Sūniņš un Beciņš bija čakli un paklausīgi, bet Pūķim šīs īpašības bija gājušas secen. Viņš katrā 
        meža stūrī bija pastrādājis kādu blēņu. Ja mežs spētu runāt, tam būtu daudzi, jo daudzi stāsti par nebēdnīgo 
        rūķēnu. Vai gribat dzirdēt, ko viņš reiz izdarīja ar brāļa salasītajām sēnēm?
                Vispirms pārbaudīsim vai jūs pazīstat sēnes. Kā tās sauc un kuru labāk neēst?
                        bilde       bilde       bilde
                        baravika    gailene     mušmire
                        ēdama       ēdama       indīga

BECIŅA SĒNES
2.  Vidējais brālis Beciņš bija īstens sēņu pazinējs. No viņa noslēpties nevarēja neviena micīte. Kādu dienu 
    lasot baravikas viņš ievēroja, ka sēņu cepurītēm ir dīvaini balti punktiņi. Vai tās kāds ir nokrāsojis? 
    Jo dziļāk mežā viņš gāja, jo vairāk sēnes bija izdekorētas ar šiem savādajiem krāsu pleķiem. Kas to būtu 
    darījis? Pūķis? Vai tiešām mazais brālis būtu uz ko tādu spējīgs? Savilcis pieri grumbās viņš devās pie Pūķa.
            Iedomājieties sevi rūķa Pūķa vietā. Kāpēc viņš nokrāsoja baravikas? 
            Katram jāizstāsta savas atbildes stāsts.
                    Kas notika patiesībā...
                    Rūķis Pūķis, domājot par meža zvēriem, tās mēģināja nokrāsot kā mušmires. Četrkājainajiem 
                    draugiem ir labi deguni, viņi pēc smaržas atpazītu sēnes. Bet brālis Beciņš noteikti apjuktu
                    un mājās nestu mazāk baravikas. Rūķēns cerēja, ka arī mamma būs priecīga, jo nebūs tik daudz 
                    jāvāra sēņu burciņas ziemai. Nu redzi! Pūķis gribēja tikai labu! Bet blēņa paliek plēņa! 
                    Tāpēc vakarā ar ūdens spainīti rokās mazgāja katru apzīmēto sēnes micīti.

LILLĀ, LILLĀ, LILLĀ
3.  Vai zini, kas mūsu palaidnīgajam draugam garšoja visvairāk? Melleņu ievārījums, ko mamma 
    katru gadu vārīja no vissaldākajām un lielākajām ogām. Tas sanāca koši lillā. Tik koši kā vislillīgākā krāsa
    pasaulē. Rūķis Pūķis bieži sapņoja kā peld gardajā ievārījumā un viņam visapkārt ir veselas melleņu ogas, 
    kuras, atverot muti, pašas ieslīt uz kārā zoba. Tie bija pasakaini un ļoti lillā sapņi! 
            Uzspēlēsim spēli "Vislielākais kārums"
            Katrs klusējot uz lapas uzraksta vai ātri uzzīmē kādu garšīgu kārumu. Tikai ne saldējumu 
            un ne šokolādi. Un pēc kārtas tikai ar kustībām un bez skaņas parāda pārējiem, kuriem ir 
            jāatmin, kas tas ir par gardumu. Mēmais šovs

DARBI UN NEDARBI
4.  Katru rītu rūķu mamma un rūķu paps saviem dēlēniem deva uzdevumus, kas dienas laikā jāpaveic. Arī šis rīts 
    nebija izņēmums, bet, protams, 
    kad veicamo darbu teica mazajam rakarim, rūķis Pūķis domās jau bija pie vakara izklaidēm un no teiktā vien 
    atcerējās, ka kaut kas jānomazgā. Bet kas?
            Palīdzēsim viņam atcerēties. Uzminiet mīklu! Katram jānosauc vismaz viens atbildes variants.
                Četras kājas, viena cepure. A: Galds. Ak jā, bija jānomazgā virtuves galds!
5.  Priecīgs atcerējies savu uzdevumu, viņš sāka skaitīt lietas, kas nepieciešamas, lai paveiktu darbu. 
    ŪDENS! Bet uz aku bija tik tālu jāiet. Varbūt derētu te pat no peļķes? Ai, tad mamma dusmosies! 
    Pie sevis nodomāja rūķēns un žigli aizsoļoja uz aku. Kad ūdens bija atnests, viņš lūkojās rinķī un meklēja 
    sūkli, bet vienīgais ko viņa ačteles redzēja bija brāļa Sūniņa šorti, kas žāvējās pie krāsns. Kā jūs 
    domājat tā ir laba doma? Rūķis Pūķis saprata, ka dabūs no brāļa pa mizu, tāpēc sāka meklēt sūkli. 
    Ko drīz vien atrada pie izlietnes. 
            Bet kas vēl nepieciešams? Atminiet mīklu! 
            Jo vairāk berž, jo vairākl puto. Atbilde: Ziepes.

DANCO TĀ KA RĪB!
6.      Dienas otrajā pusē rūķiem bija brīvais laiks, kas parasti tika veltīts rotaļām mežā. Sūniņš draiski 
        skraidīja ar vāverēm un lasīja riekstus. Beciņš kāpelēja pa egļu zariem un meklēja skaistākos čiekurus. 
        Bet mūsu Pūķis... viņam kā vienmēr sanāca kāda blēņa. 
                Uzdevums: Visi pieceļās kājās un paliek stāvot.
7.      Šoreiz rūķēns par saviem rotaļu draugiem 
        izvēlējās skudras, kuras čakli darbojās pie savas mājas. Vērojot uzcītīgās strādnieces, viņam prātā 
        ienāca pavisam nevainīga doma. Jāpacienā skudriņas ar melleņu ievārījumu.
        Mamma vienmēr ir teikusi, ka kārtīgi rūķu bērni ir pelnījuši vissaldākās ogas. Un pūžņa iemītnieces 
        par savu uzcītību ir pavisam noteikti pelnījušas kādu kārumu. 
                Uzdevums: Izratojaties, tā lai katrs no katra ir vismaz 1m attālumā.
8.      Tad nu rūķis Pūķis lielu skudru baru 
        ar visām skujām iestūma savā cepurē, aizsēja tās galu un palēgdamies devās mājās. Virtuvē uz plīts 
        dzesējās svaigi vārīts melleņu ievārījums. Viņš atsēja cepures galu un izlaida meža čaklītes cienāties
        ar visu laiku labāko gardumu. Protams, arī pats ķērās klāt un, kad puncis bija piestūķēts un vaigi lillā, 
        aizmiga pie siltās krāsns. Pa to laiku skudras devās iepazīt virtuvi un par savām jaunajām mājām 
        izvēlējās brāļu un papa bikšeles, kas žāvējās turpat blakus. 
                Uzdevums: Katrs klusējot iedomājas vienu meža zvēru. Kuššš!!! 
9.      Saldi aizmigušo rūķi Pūķi no miega pamodināja skaļi saucieni un kāju dipoņa. Atvēris acis viņš 
        aiz priekiem sasita plaukstas, jo ģimene bija uzrīkojusi balli. 
        Nu vismaz tā viņam likās! Ak Tu mazais palaidniek! Viņš pat nenojauta, ka brāļi un paps nevis danco, 
        bet locās, jo svaigi uzvilktās bikšeles ir pilnas ar skudrām. Un mamma ar saķertu galvu skraida pa vidu, 
        mēģinot saprast, kas viņas puišiem noticis. Rūķi Pūķi, tagad Tu zināsi, ka skudras mājās nest nedrīkst! 
                Izvēlaties vienu dziesmu, kuru nodziedāt vienam vai visiem kopā. Atdarinot iepriekš izvēlētos
                zvērus jādejo pie izvēlētās dziesmas. Var izdot dzīvnieku skaņas. Visiem jāatmin, kas katrs ir.

ALBŪMS
10.     Lai kādi nedarbi pa dienu sastrādāti, vakarus rūķu ģimene sirsnīgi pavadīja kopā. Šis laiks bija 
        īpaši vērtīgs!
                Uzdevums: Attēlojot iepriekšējos dzīvniekus, uztaisiet kopbildi. Katrs kopā pavadītais laiks
                ir zvērīgi labs!

BRIEŽU "DĀVANAS"
11.     Uzdevums: Pirms iepazīstamies ar rūķa Pūķa nākamo nedarbu, stabiņā uz leju uzrakstiet 8 mežainus 
        īpašības vādus.
                1.
                2
                3.
                4...
12.     Uzdevums: Trūkstošajās vietās ievietojiet savus īpašības vārdus, neaizmirstiet locīt galotnes.
        Kādā saulainā dienā __1__ Pūķis soļoja uz tālāko meža stūri. Rūķēns bija dusmīgs. Piepūtis vaigus, 
        viņš sita __2__ kājeles pret zemi. Pat kokā sēdošās vāveres izbrīnītas saskatījās. Kas tad Pūķim 
        noticis? Mūsu palaidniekam __3__ brāļi atņēmuši cepuri. Izpūrušās matu cirtas krita acīs, kājas
        ķērās aiz zara un rūķis ar degunu iekrita __4__ sūnās. Aaaaaa! Nu dusmas bija līdz ausīm! Pie visa 
        vainīgi ir Sūniņš un Beciņš. Jo, kad rūķis Pūķis un brāļi spēlēja ķēriņus ar meža zaķiem, viņam 
        palika karsti un __5__ cepuri pakarināja zarā. Bet __6__ vējš to nopūta zemē. Un tā iekrita 
        tieši __7__ briežu spirās. Nu tā traki smirdēja. Plāns bija to izmazgāt ar melleņu ievārījumu, 
        jo cik tas būtu pasakaini valkāt cepuri, kura smaržo pēc visu laiku labākā kāruma. Bet brāļiem šī 
        doma nepatika. Un tie to izmazgāja ar __8__ ziepēm. 
        Ko tie brāļi vispār saprot no labām idejām? Pukojās Pūķis.

DAUDZ LAIMES!
13.     Bija pienākusi Sūniņa dzimšanas diena. Visi sagādājuši pārdomātas un ļoti noderīgas 
        dāvanas no meža veltēm. Arī rūķis Pūķis izgrebis koka karoti. Bet lai jautrāka pasniegšana, viņš
        izdomāja dāvanu paslēpt un uzrīkot dāvanas meklēšanas spēli. Bet pagaidi! Ja paslēptu visas, būtu 
        vēl interesantāk. Lieki teikt, ka pārējie nebija priecīgi par šo ideju. 
                Uzdevums: Palīdziet jubilāram atrast visas noslēptās dāvanas.
                        Koka karote
                        Medus pods 
                        ...
KOPĀ BŪŠANA
14.     Rūķis Pūķis ir mazs palaidnieks, bet visas blēņas tiek veiktas ar labiem nodomiem. Kā nu sanāk, 
        spriediet paši. Bet sirsniņa viņam liela un plaša. Ja viņš varētu, samīļotu katru egles skujiņu, 
        katru zāles stiebriņu, katru zemē nokritušo čiekuru, katru... katru. Samīļojiet viens otru! 
        No visas, visas SIRDS!
        Paldies pa kopā būšanu!
</p>>   